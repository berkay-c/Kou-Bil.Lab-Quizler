(Sağ ok, sol ok, yukarı ok ve aşağı ok) yön tuşlarını kullanarak bu tuşlara her dokunulduğunda
imlecin ekrandaki o anki konumuna + karakterini yerleştiren ve böylece ekrana çizim
yapılabilmesini sağlayan bir programı C programlama dilinde kodlayınız. Çizim yapabilme
özelliğini aktifleştiren ve pasifleştiren tuş boşluk tuşu olmalıdır; yani boşluk tuşu vasıtasıyla ekrana
çizim yapma/yapmama özelliği ayarlanmaktadır. Boşluk tuşu bir nevi mod seçicidir, ekranda
herhangi bir yazım işlemi yapılmaksızın imlecin serbestçe hareket ettirileceğini, ya da yön tuşları
ile gezinirken imlecin o anki yerleşimine + karakterinin basılacağını belirlemektedir. Boşluk
tuşunun yön tuşlarına her basıldığında kullanılması gerekmemektedir! Boşluk tuşuna basıldıktan
sonra yön tuşları defalarca kere ve gerektiği kadar kullanılabilir, bu sayede gerektiği kadar +
sembolü ekrana basılabilir ya da ekrana herhangi bir şey yazmadan imleç serbestçe gerektiği kadar
hareket ettirilebilir. Daha da açıklamak gerekirse: Boşluk tuşuna basıldı (çizim yapma modu
aktifleştirildi, imlecin olduğu yere + yazıldı, sol üstteki kırmızı +), ardından aşağı ok, aşağı ok, aşağı
ok; boşluk tuşuna basıldı (çizim yapmama, yani serbest gezim modu aktifleştirildi); sonra sağ ok,
sağ ok, sağ ok; boşluk tuşuna basıldı (çizim yapma modu tekrar aktifleştirildi, o an imlecin olduğu
yere + yazıldı, sağ alttaki kırmızı +); yukarı ok, yukarı ok kullanılacak olursa aşağıdaki gibi bir
çıktının ekranda oluşması sağlanacaktır. Programdan çıkmak için esc tuşu kullanılacaktır. (80 puan)
ilk hareket noktası --> +
 + + <-- son gelinen yer
 + +
 +..+
Yukarıda iki nokta .. serbest gezim yapılan iki boşluğu göstermektedir, normalde ekranda
nokta (.) gözükmeyecektir, .. ekrandaki çıktıyı daha iyi anlatmak amacıyla serbest gezilerek
boşluk olması sağlanan yerleri temsilen göstermek için kullanılmıştır. Kırmızı artılar (+),
boşluk tuşuna basılan anları göstermektedir, siz herhangi bir renk kullanmayacaksınız,
kırmızı artılar sadece sorunun daha iyi anlaşılması amacıyla kullanılmıştır.